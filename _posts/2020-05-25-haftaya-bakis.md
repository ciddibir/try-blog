---
title: "25 Mayıs Haftası"
date: 2020-05-25T10:08:50-04:00
categories:
  - Haftaya Bakış
tags:
  - Kovid-19
  - DIY
  - edebiyat
  - readability
  - standard
image: 
  path: /assets/images/daysofheaven.jpeg
  caption: "Days of Heaven (1978)"
---

## Ne izliyorum?
Son dönemde bir yönetmenin birkaç filmini üst üste izlemek hoşuma gidiyor. Bu şekilde yönetmenin tarzını ve odaklandığı temaları daha iyi anladığımı düşünüyorum. Bağımsız bir şekilde izlesem fark etmeyeceğim bir detayları fark ettiğimi görüyorum.

Şu an izlediğimiz yönetmen Terrence Malick. Geçen hafta da ilk filmi [Badlands](https://boxd.it/25Fm) (1973) ve ikinci filmi [Days of Heaven](https://boxd.it/1JRg) (1978)’ı izledik. Bu hafta ise [The Thin Red Line](https://boxd.it/1ZTM) filmini izledik. Bu filmi Days of Heaven’dan tam 20 sene sonra çekiyor. Film hayatımda izlediğim en güzel savaş filmiydi. Kesinlikle üçü arasında favorim. Doğanın biz insanlara aldırış etmeden varlığını sürdürdüğüne, [tamamla] 

Terrence Malick sinemasıyla ilişkilenme biçimim ilginç oldu. Cannes’da Altın Palmiye alarak bayağı gündem olan Tree of Life (2011) filmini izleyelim demiştik. İzledim diyemiyorum çünkü o zamana kadar hayatımda izlediğim en ilginç filmi ve ben de filmin ruhuna girmeye hiç hazır değilmişim ki, bitiremedim. Ama izlediğim (sanırım ilk 45 dklik filan) kısımdan hatırladığım birkaç sekans zihnimde öyle bir yer etmiş ki ne zaman dolaşırken ağaçların arasından süzülen güneş ışınları görsem ve bisiklet sürerken yavaş çekim ağaçların altından geçsem aklıma Terrence Malick gelir.

## Ne okuyorum?
Bu hafta Daytripper (2011) adlı, kısa bir çizgi roman okudum. Uzun bir aradan sonra tekrar çizgi roman okumaya başladım, Daytripper da türünün klasik bir örneği olmamasıyla, romanlardan çizgi roman dünyasına geçmek için güzel bir seçim olmuş. Daytripper hakkında [şurada](https://ciddibir.github.io/try-blog/blog/daytripper/) bir şeyler yazdım.

## Neye taktım?
Kendi taze yeşilliklerimi yetiştirmeye takım!  Kovid-19 salgını nedeniyle alışverişe gitmenin daha az tercih edilir hale gelmesi ve karantina hayatı süren insanların evde daha çok vakit geçiriyor olması nedeniyle, son zamanlarda sosyal medyada sürekli bu konuda paylaşımlar görüyordum ve ben de heveslendim. Şimdilik maydanoz, nane, taze soğan ve fesleğenle başladım.

İnternette biraz bakındığım kadarıyla, yetiştirmesi bayağı kolaymış. İlk etapta yeşilliklerimi sadece kökleri suda olacak şekilde kavanoza koydum, köklenmelerini bekliyorum. İki günde bir sularını değiştiriyorum ve gün içinde orantısız ilgi gösteriyorum. Biraz kökleri çıkınca, küçük konserve kutularına (drenaj olması için konservelerin altına küçük delikler açtım) ekeceğim. 




