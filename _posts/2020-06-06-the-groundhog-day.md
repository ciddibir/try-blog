---
layout: post
title:  "Bugün de mi kunduz günü"
date:   2020-06-06 18:40:40 +0200
categories: blog
tags:
  - film
  - dizi
  - kovid-19
  - popculture
  
---

The Groundhog Day (‘Bugün Aslında Dündü’ olarak çevrilmiş Türkçeye) aynı günü tekrar tekrar yaşayan bir adamın hikayesini konu alıyor. Film 1993 yapımı olmasına rağmen buaralar her yerde adını görmek mümkün çünkü Kovid-19 salgını sebebiyle eve kapanan bir kısım azınlığın yaşadığı her günün birbirinin aynısı olması hissiyatına tercüme oluyor. 

Son olarak Rewatchables podcastinin son çıkan bölümlerinden [birinde](https://art19.com/shows/the-rewatchables/episodes/9509c1f4-6c0f-4495-a444-1d08c2a6922e) konuşulması (hem de bölüme Insecure dizinin yaratıcısı Issa Rae’nin konuk olduğunu)sebebiyle ben de izlemeye karar verdim.

Bill Murray’in canlandırdığı, kendini beğenmiş haber sunucusu Phill Connors’ın the Groundhog Day’in haberini yapmak için Pensilvanya’nın Punxsutawney kasabasına gider ve açıklanamayan sebeplerden ötürü her gün Groundhog gününe uyanır.  Groundhog günü (kunduz günü demeye yüreğim elvermiyor) Amerika’da gerçekten ünlü bir adetmiş. Her sene şubatın 2sinde yuvasında çıkarılan kunduz gölgesini görürse kış 6 hafta daha devam edecek ancak gölgesini görmezse -havanın bulutlu olması sebebiyle - o sene bahar erken gelecek.  Bu gelenek ilk olarak Pensilvanya’ya yerleşen Alman göçmen topluluklardan çıkmış ama sonra yaygınlaşarak Amerika’nın başka bölgelerinde de kutlanmaya başlamış. Ancak en ünlüsü filmin geçtiği Punxsutawney kasabasında kutlananmış. 

![image-left]({{ 'assets/images/dogday.jpeg' | absolute_url }}){: .align-left}


Filme dönersek, kar fırtınası nedeniyle Punxsutawney’de kalan Phil ertesi gün uyandığında tekrar Groundhog gününe uyandığını fark eder ancak bu durumun bir tek kendisi farkındadır. Daha doğrusu bir tek Phil için her gün Groundhog günüdür ve bu durumun ne kadar süreceği konusunda da hiçbir fikri yoktur, tanıdık geldi mi? Aynı güne hapsolan Phil, bu durumdan (hayat?) kurtulmak için türlü intihar girişimlerinde bulunur ancak ölmeyi başaramaz ve aynı güne uyanmaya devam eder. Phill’in toplamda kaç kere Groundhog gününü yeniden yaşadığı konusunda 10 seneden 40 seneye kadar değişen çeşitli spekülasyonlar var. Phil’in bu zaman döngüsündeyken en çok oyalandığı takıntılarından biri ekip arkadaşı Rita’yu tavlamaktır.  Günlerce denemeden sonra artık hakkındaki her şeyi öğrenmesine rağmen bir türlü Rita’yı kendisine aşık edemez. Ancak bir süre sonra vaktini yapıcı aktivitelere ayırır. Piyano çalmayı öğrenir, buzdan heykel yapmayı öğrenir ve kendisinden başka insanları da düşünmeye başlar, insanların hayatlarını kurtarır, onlara yardım eder ve bir gün en sonunda dönüşmüş olduğu insana Rita kendiliğinden aşık olur.

The Groundhog Day bence romantik komedi filmi değildi. Döngünün kırılma anı açısından bakıldığında, temelsizdi bile denebilir. Sonunda Phil Rita’yı kendine aşık etmeyi başardığı için mi bu ‘lanet’ bozuldu yoksa iyi bir insana dönüştüğü için mi? İkincisi olması çok tutarlı değil çünkü anladığımız kadarıyla Phil bir süredir iyi bir insandı zaten. Ama burada bir tutarlılık aramıyorum illa çünkü filmin bu zaman döngüsünün neden oluştuğunu ve ne olursa çözüleceğini açıklamak gibi bir derdi olmadığı belli. Bu derdin olduğu daha güncel bir yapım olan Russian Doll’a birazdan değineceğim.

Filmin beni etkileyen yanı umut dolu bir film olmasıydı. Gerçekten hep aynı günü yaşıyor olsak bile kendimizle ve hayatla ilgili öğrenebileceğimiz pek çok şey var ve sıkıcı, durağan olan hayat değil biziz aslında. Hayattan, daha doğrusu kendi kontrolümde olmayan olgulardan olan beklentimi azaltmam gerektiği konusunda güzel bir hatırlatmaydı. Filmin bende böyle bir etkisi oldu ama basit bir internet aramasıyla bile filmin pek çok farklı yorumu olduğunu görmek mümkün ([bkz](https://www.mentalfloss.com/article/55243/8-creative-interpretations-groundhog-day)). 

Filmi izledikten ertesi gün Netflix’de Seinfeld’in Netflix specialına denk gelip izledik. Normalde Seinfeld sevdalısı değilimdir, dizisini veya komedi gösterilerini izlemedim hiç ama bu gösterisinin (23 Hours to Kill) ilk 15-20 dakikası çok komikti. Filmi yeni izlemiş olduğum için mi bilmiyorum ama bana bu kısımdaki espriler the Groundhog Day’i çağrıştırdı. Kısacası hayat aslında bayağı sıkıcı bir şey ve biz insanlar bir yerden bir yere giderek vakit öldürmeye çalışıyoruz. 

![image-right]({{ 'assets/images/russiandoll.jpeg' | absolute_url }}){: .align-right}

The Groundhog Day’i Russian Doll dizisine benzetenler olmuş. Netflix’te 2019 senesinde çıkan en kaliteli diziydi bence Russian Doll. Ama ana karakterlerin bir zaman döngüsünün içine hapsolma olayı dışında çok bir benzerlikleri yok bence the Grounhog Day ile. Hatta bu kısım bile tam değil. Russian Doll dizisinde ana karakter olan Nadia bir bilgisayar oyunu yazılımcısı ve sürekli ölüp hayata aynı yerden başlıyor. Bu nedenle de sanki oyunun yazılımında bir hata (bug) varmış da o hatayı bulmaya çalışıyormuş gibi tüm dizi boyunca. Nadia bu döngüden çıkış bulmak için sürekli içine düştüğü durumun dinamiklerini anlamaya çalışıyor. The Grounhog Day’de ise olan bitene anlam verme, olayı çözmek gibi bir kaygı hiç yoktu ve olmamasını da bir eksiklik olarak görmemiştim. Saçma, aşırı spiritüel bir açıklama olacağına hiç olmaması daha iyi bence. İki yapım arasında daha detaylı bir karşılaştırma merak eden için şu [linkte](https://www.vulture.com/2019/02/russian-doll-groundhog-day-time-loop-rules.html) var. 

