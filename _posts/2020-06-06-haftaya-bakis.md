---
title: "1 Haziran Haftası"
date: 2020-06-06T10:08:50-04:00
categories:
  - Haftaya Bakış
tags:
  - Post Formats
  - edebiyat
  - readability
  - standard
image: 
  thumbnail: /assets/images/796C5FA0-0980-4FD8-BCF6-BB7AFC467A5E.jpeg
---
# Haftaya Bakış
# 25 Mayıs
## Ne izliyorum?
Son dönemde bir yönetmenin filmlerini üst üste izlemek hoşuma gidiyor. İnsan filmler arasında çeşitli paralellikler yakalıyor, yönetmenin tarzı ve odaklandığı temalar gibi. Bu da hem filmi hem de yönetmeni anlamak açısından çok faydalı oluyor bence. 

Şu an izlediğimiz yönetmen Terrence Malick. Geçen hafta da ilk filmi Badlands (1973) ve ikinci filmi Days of Heaven (1978)’ı izledik. Terrence Malick sinemasıyla ilişkilenme biçimim ilginç oldu. Cannes’da Altın Palmiye alarak bayağı gündem olan Tree of Life (2011) filmini izleyelim demiştik. İzledim diyemiyorum çünkü o zamana kadar hayatımda izlediğim en ilginç filmi ve ben de filmin ruhuna girmeye hiç hazır değilmişim ki, bitiremedim. Ama izlediğim (sanırım ilk 45 dklik filan) kısımdan hatırladığım birkaç sekans zihnimde öyle bir yer etmiş ki ne zaman dolaşırken ağaçların arasından süzülen güneş ışınları görsem ve bisiklet sürerken yavaş çekim ağaçların altından geçsem aklıma Terrence Malick gelir.

- - - -
## Ne okuyorum?
Bu hafta Daytripper (2011) adlı, kısa sadece 10 sayılık bir çizgi roman okudum. Uzun bir aradan sonra çizgi roman tekrar okumaya başladım, Daytripper da türünün klasik bir örneği olmamasıyla, romanlardan çizgi roman dünyasına geçmek için güzel bir seçim olmuş. Daytripper hakkında şurada bir şeyler yazdım.

![image-center]({{ '/assets/images/796C5FA0-0980-4FD8-BCF6-BB7AFC467A5E.jpeg' | absolute_url }}){: .align-center}

- - - -
## Neye taktım?
Kendi taze yeşilliklerimi yetiştirmeye takım!  Kovid-19 salgını nedeniyle alışverişe gitmenin daha az tercih edilir hale gelmesi ve karantina hayatı süren insanların evde daha çok vakit geçiriyor olması nedeniyle, son zamanlarda sosyal medya sürekli bu konuda paylaşımlar görüyordum ve ben de heveslendim. Şimdilik maydanoz, nane, taze soğan ve fesleğenle başladım.

İnternette biraz bakındığım kadarıyla, yetiştirmesi bayağı kolaymış. Şimdilik yeşilliklerimi sadece kökleri suda olacak şekilde kavanoza koydum, köklenmelerini bekliyorum. İki günde bir sularını değiştiriyorum ve gün içinde orantısız ilgi gösteriyorum. Biraz kökleri çıkınca, küçük konserve kutularına (drenaj olması için konservelerin altına küçük delikler açtım) ekeceğim. 

# 1 Haziran
## Ne izliyorum?
The Leftovers. Dünya nüfusunun %3’ünün aynı anda birden ortadan yok oluyor ve şu ana (S01E07) kadar bildiğimiz kadarıyla bu insanlar arasında yaş, ırk, cinsiyet gibi herhangi bir ortak özellik yok ve nereye gittiklerini de bilmiyoruz. Dizi, olayın üzerinden 3 sene geçtikten sonra New York’un Mapleton kasabasında geçiyor. Farklı farklı tarikatler türemiş, insanların hayatları altüst olmuş, olayın toplumda bıraktığı bu kalıcı etkiye odaklanıyor dizi birkaç karakter üzerinden. Dizinin konusu çok ilginç ancak yavaş akıyor,  bu ağırlığı sebebiyle aşırı popüler olamadı heralde Leftovers ama beğenilerine güvendiğim TV eleştirmenleri hep aşırı beğenmiş. O nedenle ilk bölümlerde dişimi sıktım ve 5.bölümden itibaren bayağı akmaya başladı dizi. Uzun zamandır izlediğim en orijinal dizi diyebilirim. Zaten HBO ve Damon Lindeloff’a da bu yakışırdı.
 
- - - -
## Ne okuyorum?
Octavia Butler’dan Kindred. N.K.Jemisin’in en çok etkilendiği  yazarlardan biri olarak saydığını görünce Butler okumaya vermiştim. Bir süre de siyahi Amerikalı, kadın yazarlardan gitmeyi düşünüyorum. Kindred kitabının henüz ortasındayım. Kitap 1976’da California’da yaşayan yazar Dana’nın Amerikan iç savaşı öncesi güneye (Maryland’e) zaman yolculuğu yapmasını konu alıyor. Dana bu dönemde siyahların maruz kaldığı kölelik, ırkçılık ve kötü muameleyi 20.yüzyıldan gelen bir insan olarak deneyimliyor. Butler zamanda yolculuk anlatısını çok inandırıcı bir şekilde aktarmayı başarmış. Ayrıca o dönemi çağdaşımız bir insanın gözlerinden görmek, Dana’nın tepkilerinin aynı durumda olsak bizim de vereceğimiz tepkilerle aynı olması, zaten o dönemde doğup büyümüş bir insanın ağzından dinlemeye göre çok daha etkileyici olmuş. 
- - - -
## Ne dinliyorum?
Wind of Change (podcast)  Scorpions grubunun ünlü Wind of Change şarkısının CIA tarafından yazıldığı iddiasını araştırıyor. Ama podcast sadece bununla da sınırlı değil. Genel olarak CIA’in müziği Amerikan ideallerini yaymak için nasıl bir ‘soft-power’ yani ideolojik bir silah olarak kullandığını da anlatıyor.ç

- - - -
## Neye taktım?
Havaların ısınmasıyla birlikte, içkilerin güzeli Pilsner bira bile ağır gelmeye başladı. Alman birası olsa gelmezdi ama yok ki içelim...Aslında Almanya’da daha önce birkaç kere denememe rağmen Radler’e, limonlu bira, alışamamıştım. Yakın zamanda bir arkadaşın önerisi ile tekrar denedik ve ba-yıl-dım. Alkol oranı düşük olduğu için uyku getirmiyor, limonlu tadıyla ferahlatıyor bir de üzerine bira yani!
- - - -



